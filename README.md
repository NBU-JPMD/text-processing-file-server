# Сървър за индексиране на текстови файлове
Курсов проект за студентите от НБУ, реализиращ сървър за индексиране на текстови файлове.

## Упражнение 1
_Клиент/Сървър архитектура. Мрежово програмиране с `java.net` и `java.nio`_
* Да се напише сървър, който:
  * Слуша на даден порт за входящи конекции, като отваря `ServerSocketChannel`.
  * Приема нови конекции и обработва входящи заявки в една нишка.
  * Към него могат да се свържат повече от един клиент.
  * При получаване на заявка, сървъра прочита съдържанието от клиента и връща същото съдържание, без да го обработва, към клиента (Ехо сървър).
* Да се напише клиент, който:
  * Използва класовете от `java.net` пакета за осъществяване на комуникацията със сървъра.
  * Създава конекция към сървъра.
  * Прочита съобщение от конзолата (`std.in`) и го изпраща на сървъра.
  * Слуша за отговор от сървъра и го показва в конзолата.
  * Изпълнява предишните две операции докато потребителя не спре клиента.
  
## Упражнение 2
_Нишки. Четене/запис от файловата система. Избор на подходящи структури от данни._

* Да се добави функционалност за спиране на сървърното приложение, чрез подаване на команда от конзолата.
* Клиентското приложение да извършва изпращането и получаването на съобщения в отделни нишки.
* Да се добави функционалност за аутентикация на клиентите:
  * Клиентите се логват на сървъра, подавайки потребителско име и парола.
  * Всяко потребителско име трябва да е уникално, т.е. не може да има 2 клиента с едно и също потребителско име в даден момент.
  * Ако потребителското име не е заето, клиента се регистрира с подаденото потребителско име и парола.
  * Информацията за потребителски имена и пароли се съхранява в подходяща структура от данни, която се сериализира на файловата система.
  * При стартиране на сървъра информацията за потребителските имена и пароли се десериализира от файловата система.
* Въвеждане на функционалност за работа с текстови файлове:
  * __Качване на файл на сървъра__ - Могат да се качват само текстови файлове.
    * _Протокол:_ клиентът посочва пътят на файловата система до файлът, който искат да бъде качен и той се запазва в папка на сървъра. След изпълнението клиентът получава съобщение	за резултата от операцията. 
  * __Сваляне на файл от сървъра__
    * _Протокол:_ клиентът посочва името на файла, след което той се запазва в клиентска папка на файловата система. След изпълнение клиентът получава съобщение за резултата от изпълнение на операцията. 
  * __Извеждане на списък за текущите файлове, които са качени на сървъра__ - списъкът включва всички файлове независимо къде са съхранени.
  * _Изискване:_ Качените файлове от един потребител са достъпни от всички потребители.
  * _Изискване:_ Ако потребител качи файл, който вече съществува, операцията трябва да се прекрати и да се върне говорящо съобщение на потребителя.
  * _Изискване:_ Да се използва сериализация и десериализация за комуникацията между клиента и сървъра.

## Упражнение 3
_Lambda изрази. `java.util.concurrent`_

* Заявките на клиентите да се обработват от `ThreadExecutors`.
* Въвеждане на функционалност за индексиране на текстови файлове:
  * За всеки качен файл да се извеждат ключови думи.
  * Ключовите думи да се извеждат паралелно от текствояит файл чрез използването на Lambda изрази.
  * За улеснение, ключова дума е всяка първа дума от всеки нов ред.
  * Връзката между текстовите файлове и ключовите думи да се пази в подходяща структура от данни, която се сериализира на файловата система и се десеализира при първа необходимост.
* Въвеждане на функционалност за търсене на файл.
  * __Търсене на файл по ключови думи__
    * _Протокол:_ клиентът посочва ключова дума. Сървъра връща списък от имената на файловете, които отговарят на зададената ключова дума.
* Да се добави функционалст за ограничаване на големината на качваните файлове. Ако даден файл е по-голям от ограничението, операцията да се прекрати и да се върне говорящо съобщение на потребителя.

## Упражнение 4
_JNI. Рефлексия_

* При стартиране на сървъра, той да се опитва да зареди клас с име `bg.nbu.java.server.plugin.IndexService`.
* При инциализацията на класа, да се зареждат предоставените библиотеки libIndexService.so (Linux x86_64) or libIndexService.jnilib (Mac OS X) or IndexService.dll (Windows x86_64).
* Класа `bg.nbu.java.server.plugin.IndexService` има само един метод `String[] index(String text)`. При извикването на този метод да се извиква съответният метод от предоставените библиотеки.
* Да се използва класа `bg.nbu.java.server.plugin.IndexService` за индексиране на файловете.
* Ако класът не е наличен при стартирането на сървъра да се използва предишното поведение за индексиране.

## Упражнение 5
_RMI_

* Да се добави функционалност за отдалечно администриране на сървъра.
  * Да се имплементира отдалечен (`java.rmi.Remote`) обект Администратор и да се регистрира за отдалечено извикване на методи
  * Интерфейсът на обекта Администратор да дефинира следните операции:
    * извеждане на списък с всички регистрирани потребители т.е. не само активните
    * изтриване на даден потребител и неговата парола от регистрите
    * промяна на паролата на даден потребител
    *	прекъсване на активната сесия на даден потребител
    * извеждане на статистиката за даден потребител
  * Администраторските команди са активни само за специален потребител - administrator
